<!DOCTYPE html>

<p>
    Unde se duc informațiile șterse,<br>
    Informațiile eradicate,<br>
    Pierdute de lume, pierdute în vânt?<br>
    Cine mai știe ce a fost și când?...<br>
    Dar unde se duc amintirile,<br>
    Momentele de preț, bucuriile?<br>
    Ce e mai de valoare, aur curat,<br>
    Nu mai curge din izvorul demult secat,<br>
    S-au dus, le-am uitat...<br>
    <br>
    La ce țineam mai mult s-a dus;<br>
    Alerg după stări, după emoții<br>
    Ce demult au apus...<br>
    Vreau să le mai simt odată,<br>
    Dar la fel nu vor mai fi niciodată...<br>
    Am încercat să le evoc,<br>
    Să le retrăiesc, să le convoc,<br>
    Dar amintirile, suvenirurile mele<br>
    Sunt departe, s-au dus!<br>
    Despre ele nu mai poate fi spus...<br>
    <br>
    Experiențele s-au dus,<br>
    Cuvintele s-au distrus,<br>
    Imaginile s-au șters,<br>
    Pierdute în univers,<br>
    Mă îndeamnă să scriu încă un vers...<br>
    Toate s-au dus,<br>
    Totul în întuneric imers...<br>
    <br>
    "Nu le poți păstra pe toate,<br>
    E o lume pieritoare, blestemată,<br>
    Necurmată...<br>
    Nu înțelegi în totalitate,<br>
    Asta se numește «realitate».<br>
    Știu ce dorești:<br>
    Tu vrei veșnicia, nemurirea,<br>
    Vrei perfecțiunea...<br>
    Și Eu le doresc; de aceea am murit,<br>
    Pentru tine M-am jertfit,<br>
    Pe o cruce umilit...<br>
    Știu că plângi, știu,<br>
    Dar acum îți pregătesc un loc, o casă,<br>
    O nouă viață, te aduc acasă.<br>
    Eu fac ale tale suveniruri,<br>
    Ale tale amintiri, fericiri<br>
    Să trăiască în veșnicii,<br>
    Și crede-Mă,<br>
    Acolo vor fi numai bucurii..."<br>
</p>
