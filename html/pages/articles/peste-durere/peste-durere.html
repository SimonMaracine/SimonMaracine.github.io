<!DOCTYPE html>

<p>
    Ce ușor spun oamenii cuvinte grele,<br>
    Cuvinte cu spini,<br>
    Și n-au habar cum rănesc un suflet,<br>
    Precum un colț,<br>
    Dar plin cu venin.<br>
    De ce renunță la dragostea împăciuitoare,<br>
    Cea care este cea mai nobilă valoare?<br>
    Ei unul pe altul se acuză<br>
    Și fără încetare,<br>
    Mila și dreptatea o refuză.<br>
    Lumea încă zace amorțită în durere,<br>
    Blestemată<br>
    Și lipsită de putere.<br>
    Nimeni nu a avut o viață<br>
    Fără griji și fără chin,<br>
    Cu toții au avut un spin,<br>
    Și nimeni<br>
    Nu i-a vindecat deplin.<br>
    <br>
    Suntem muritori cu trupuri deșarte,<br>
    Suntem fără slavă,<br>
    Înconjurați de ceață,<br>
    Și cu inimi grele, amărâte,<br>
    De gheață.<br>
    Suntem, da, tu și eu,<br>
    Condamnați pe viață<br>
    Să simțim durerea-n piept<br>
    Cu lacrimi ce ne curg pe față.<br>
    Să simțim durerea-n suflet,<br>
    Adânc,<br>
    În lumea interioară;<br>
    Poate-a fost frumos odinioară...<br>
    Ce-aș vrea și eu durerea<br>
    Să dispară...<br>
    Noi suntem cu susul în jos,<br>
    Pătați într-o lume pătată,<br>
    Singuri într-un univers pustiu,<br>
    Dar eu nu așa vreau să fiu...<br>
    Avem nevoie unul de altul,<br>
    Avem nevoie de ajutor.<br>
    Doar împreună putem face saltul<br>
    Peste durere,<br>
    Către Salvator.<br>
</p>
