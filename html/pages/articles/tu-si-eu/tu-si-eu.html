<!DOCTYPE html>
<p>
    Noi - suntem fiecare ca o oglindă;<br>
    Prin tine mă cunosc, iar ţie<br>
    Prin mine viaţa ţi se prezintă.<br>
    <br>
    Tu, un suflet nepătruns,<br>
    Te uiţi la mine şi mă vezi,<br>
    Eu - o zare de neajuns.<br>
    <br>
    Tu, cum ar fi să fii eu?<br>
    Iar eu, cum ar fi să te-nţeleg<br>
    Din a ta prismă mereu?<br>
    <br>
    Tu - o persoană importantă,<br>
    Eşti un suflet de valoare<br>
    Şi de-o strălucire vibrantă.<br>
    <br>
    Tu, Doamne, Împăratul meu,<br>
    Ajută-mă să-nţeleg, căci<br>
    Sunt om şi mi-e greu.<br>
    <br>
    Tu, tată, hai acasă cu grabă;<br>
    Eu - te ajut, te cinstesc,<br>
    Abia aştept să facem treabă.<br>
    <br>
    Tu, surioară, să petrecem timp împreună;<br>
    Eu - te strâng în braţe;<br>
    Să ne uităm noaptea la lună.<br>
    <br>
    Tu, prietene, să discutăm despre viaţă;<br>
    Eu - sufletul meu,<br>
    Drumul pân' la tine îl învaţă.<br>
    <br>
    Tu, păstorule, ştiu că eşti obosit;<br>
    Eu - mă rog pentru tine<br>
    Să prinzi puteri, să nu fii ispitit.<br>
    <br>
    Tu, iubito, nu te-am cunoscut niciodată;<br>
    Eu - mă ofer, mă păstrez<br>
    Până sufletul tău mi-se-arată.<br>
    <br>
    Tu, copile, ascultă de părinţi;<br>
    Eu - am grijă, te păzesc;<br>
    Iubirea din belşug s-o simţi.<br>
    <br>
    Tu, străine, pofteşte-acum în casă,<br>
    Bea şi mănâncă ceva;<br>
    Eu - să ştii că-mi pasă.<br>
    <br>
    Noi - parcurgem demult prin lume,<br>
    Însă tu şi eu n-am reuşit deloc<br>
    Să spunem doar lucruri bune.<br>
    <br>
    Eu - cine mă cunoaşte pe deplin?<br>
    Vreau doar să binecuvântez, să ajut,<br>
    Să iubesc şi să alin.<br>
</p>
