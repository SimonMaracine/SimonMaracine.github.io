<!DOCTYPE html>

<p>
    Ce e diamantul, când pământul părăsește?<br>
    Și-n multitudinea de pietre oarecare,<br>
    Puțină-i strălucirea ce-l deosebește,<br>
    Puțini sunt cei ce i-ar da o valoare.<br>
    <br>
    Dar când Bijutierul spre diamant privește,<br>
    El știe câte tăieturi va trebui să facă,<br>
    El vede cum într-un inel se potrivește,<br>
    Și-și caută bucuros uneltele să-nceapă.<br>
    <br>
    Dar ce unelte folosește?<br>
    Diamante de El pregătite,<br>
    Diamante ce în mâna Lui ajung unelte,<br>
    Diamante ce se lasă folosite.<br>
    <br>
    Și apoi, pentru finisare,<br>
    El ia din praful ce-a căzut din cele lustruite,<br>
    Căci El nu lasă o durere la întâmplare,<br>
    El face o minune din orice încercare.<br>
    <br>
    Ia-mă pe mine ca să fiu diamantul<br>
    Ce-a fost croit prin crunta încercare,<br>
    Să fiu unealta-n mâna Ta cea iubitoare,<br>
    Cu care tai și pregătești diamantul.<br>
    <br>
    <br>
    Este o poezie scrisă mai demult de către prietenul meu, Sergiu. Un cadou de ziua mea. :)
</p>
