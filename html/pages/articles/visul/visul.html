<!DOCTYPE html>

<p>
    Vedeam în ceață patru pereți de fier;<br>
    În temniță era frig și am început să sper,<br>
    Căci ieșirea era simplu deschisă<br>
    Și garda cu privirea închisă.<br>
    <br>
    Am început îndată să alerg<br>
    Tot mai repede, neștiind unde merg;<br>
    Era beznă în jur, căci era noapte<br>
    Și în mintea mea auzeam doar șoapte.<br>
    <br>
    Nu ești de preț, ești fără-nsemnătate;<br>
    N-ai nicio șansă, viitor sau demnitate.<br>
    De la gândurile negre am început să mă înec,<br>
    Căci totul era doar o schemă de eșec.<br>
    <br>
    Fugeam tot mai departe, dar tot mai aproape<br>
    De gândurile mele cele mioape;<br>
    Iar speranțele îmi erau cu totul pătate<br>
    De gânduri distorsionate, repetate.<br>
    <br>
    Brusc m-am oprit și am capitulat,<br>
    În noaptea de-afară, îngenuncheat.<br>
    Am fost prins de-a-ntunericului gloată,<br>
    Și legat cu cătușe imense de piatră.<br>
    <br>
    Tristețea mea era ca ploaia întunecoasă,<br>
    Speranța - goală, nu știam ce mă apasă.<br>
    Trezit din vis, cu durere încă mare,<br>
    Am văzut ce era a gândurilor închisoare.<br>
</p>
