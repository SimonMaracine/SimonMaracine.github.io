<p>
    Vara, vântul rece e o retrăire.<br>
    Ploaia, norii gri aduc melancolie.<br>
    Mi-aduc aminte de clipe multe de aur,<br>
    Căci ele sunt propriul meu tezaur.<br>
    <br>
    Vara, vântul rece este o simțire,<br>
    O emoție fragedă, o palidă amintire.<br>
    Mă duc singur și m-așez lângă lac,<br>
    Nu uit să-mi iau cu mine și un hanorac.<br>
    <br>
    Vara, vântul rece e un sentiment plăcut,<br>
    Îmi aduce aminte de tot ce am avut.<br>
    Mi-e dor să simt ce-am simțit atunci,<br>
    Amintirile, să știi, sunt atât de dulci.<br>
    <br>
    Dar vara, vântul rece e o durere mare,<br>
    E un gol în suflet ce mereu tot apare.<br>
    Mă uit la poze vechi, fără culoare, fără viață<br>
    Și meditez la multe în această dimineață.<br>
    <br>
    Vara, vântul rece e un mare Har de Sus,<br>
    E un semn că timpul încă nu s-a scurs.<br>
    Vrei să ai bucurie o eternitate?<br>
    Se poate pentru cel cu trăirea în dreptate...<br>
</p>