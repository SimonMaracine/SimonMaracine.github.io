<p>
    Concertul începe cu o melodie tare,<br>
    Cu note-ndrăznețe și-o încredere, care<br>
    Trezește plăcerea și dragostea din suflet;<br>
    A-nceput concertul, cu lumină și cu sunet.<br>
    <br>
    Dar cine e solistul pe scenă-n față?<br>
    Cine cântă noaptea, de-acum până dimineață?<br>
    Un simplu om, un trup și un suflet,<br>
    Interpretul are-o inimă și-un cuget.<br>
    <br>
    Muzica pe scenă încontinuu crește;<br>
    În concertul din natură, noaptea se răcește.<br>
    Corzile de-argint peste lac fac să apară<br>
    Scântei de foc, din flajolete de chitară.<br>
    <br>
    El cântă-un vals de dragoste, dar superficial,<br>
    Imediat apoi un capriciu muzical.<br>
    Luna pălește, încearcă să se țină;<br>
    În cer se-aude-acum o tristă cavatină...<br>
    <br>
    Cum? Concertul brusc se oprește.<br>
    Este pauză, iar vântul se-ntețește.<br>
    Norii-aduc o ploaie ce din inimă stinge<br>
    Durerea, amărăciunea și tot ce mai atinge.<br>
    <br>
    Dar solistul se-ntoarce după-așteptare<br>
    Și cântă-acum cu-o mai mare dedicare.<br>
    Notele curg pe gâtul chitarei de cedru;<br>
    Credința și ambiția l-au făcut pe el celebru.<br>
    <br>
    Spre final muzica vestește zorii zilei,<br>
    Un semn clar de schimbare-a climei.<br>
    Acum e ultima parte, punctul culminant,<br>
    Și o stea se naște pe cerul cel înalt!<br>
    <br>
    Publicul, cu extaz, în cor strigă: „Bis!”,<br>
    Aplauze, strigăte-n văzduh; parcă e un vis.<br>
    Solistul se-așează și cântă bucuria,<br>
    Și toți așteaptă soarele să-și arate revenirea.<br>
</p>